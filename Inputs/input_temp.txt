سحر دولتشاهی در ۱۶ مهر ۱۳۵۸ در تهران به دنیا آمد. خانوادهٔ او از نوادگان خاندان قاجاری دولتشاهی بودند. سحر دولتشاهی در رشته‌های ادبیات نمایشی و مترجمی زبان فرانسه به تحصیل پرداخت. شروع فعالیت هنری وی با تئاتر بود. حضور در صحنهٔ تئاتر بود که منجر به آشنایی او با رامبد جوان شد. دولتشاهی در ۲۷ اسفند ۱۳۸۷ با رامبد جوان ازدواجکرد و در ۱۳۹۳ از وی جداشد. بازی در فیلم طلا و مس به کارگردانی همایون اسعدیان در سال ۱۳۹۰ برایش نامزدی جایزهٔ بهترین بازیگر نقش دوم زن از چهاردهمین جشن خانهٔ سینما را در پی داشته است. همچنین سحر دولتشاهی توانست برای بازی در فیلم عصر یخبندان در سی و سومین دوره جشنواره فیلم فجر و برای بازی در فیلم ‌های عرق سرد و چهارراه استانبول در سی و ششمین دوره جشنواره فیلم فجر، سیمرغ بلورین بهترین بازیگر نقش  مکمل زن را به دست بیاورد. او تا کنون دو بار برندهٔ سیمرغ بلورین بهترین بازیگر نقش مکمل زن شده ‌است.